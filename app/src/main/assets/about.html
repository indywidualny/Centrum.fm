<html>
<body>

Sprawa jest mianowita. Jako słuchacz Radia Centrum, przebywający poza Lublinem, zmuszony jestem
słuchać radia przez streaming. Nie jest mi wcale z tym źle. Podejrzewam, że mając dostęp do
fizycznego radioodbiornika i mając możliwość odbioru lubelskich fal FM, również wybrałbym streaming.
Streaming jest wygodny, łatwo go nagrywać, a osobiście lubię też kolekcjonować niektóre
audycje.<br/><br/>

W Google Play są jakieś średnie apki do odtwarzania strumieni. Dobrze by było mieć możliwość
sprawdzenia co jest aktualnie na antenie, przejrzenia ramówki. Miło nie przegapić jakiegoś programu
dzięki przypomnieniom o nadchodzących ulubionych audycjach, a czasem poczytać coś i posłuchać
nowości,
bez odwiedzania strony radia. Najlepiej wszystko w jednym miejscu.<br/><br/>

Na urządzenia mobilne Radio Centrum takich udogodnień nie posiada. Ale chwila, stop. Jestem
przecież programistą, więc coś w tej kwestii mogę zaradzić :) Wszelkie informacje prezentowane przez
aplikację są publicznie dostępne za pośrednictwem strony Akademickiego Radia Centrum UMCS 98.2 FM
Lublin. Aplikacja ma na celu pomóc do nich dotrzeć jak i zapewnić odtwarzacz strumienia
radia.<br/><br/>

Posiadam zgodę na wykorzystanie logo radia, jestem twórcą niniejszego mobilnego oprogramowania,
jednakże z samym radiem związany jestem jedynie jako słuchacz. No może znam też kogoś z
ekipy.<br/><br/>

<strong>Krzysztof Grabowski</strong><br/>
<a href="http://indywidualni.org">indywidualni.org</a>

</body>
</html>